# Агульная інфармацыя

"Перакладай" — сэрвіс калектыўнага перакладу субтытраў і лакалізацыі праграмнага забяспечання.

Сэрвіс можа спатрэбіцца Вам, калі Вы:

1\) валодаеце замежнымі мовамі і хочаце дапамагчы перакласці кантэнт \(субтытры для фільмаў\), альбо зрабіць беларускамоўную версію для пэўнай праграмы, гульні, мабільнага дадатка альбо сайта. Для гэтага Вам патрэбна выбраць існуючы праект, створаны іншымі карыстальнікамі, і перайсці да панэлі перакладу, дзе Вы зможаце рабіць прапановы па перакладу пэўных кавалкаў тэксту альбо пакідаць каментары.

2\) хочаце зрабіць беларускія субтытры для фільма альбо беларускую версію для пэўнай праграмы, але Вам патрэбная дапамога перакладчыкаў. Для гэтага Вам патрэбна падрыхтаваць файл з тэкстам на мове арыгіналу пэўных фарматаў \(.srt, .vtt, .sbv і інш. у выпадку субтытраў, .json, .yml, .xlf, .po і інш. у выпадку лакалізацыі праграмнага забяспечання\), загрузіць яго на сэрвіс і запрасіць іншых карыстальнікаў, якія, на Вашу думку, змогуць дапамагчы перакласці тэкст.

Гатовы перакладзены файл можа быць спампаваны ў розных фарматах, у залежнасці ад катэгорыі праекта — субтытры або лакалізацыя.

Сэрвіс даступны ў розных правапісах \(акадэмічны і класічны\) і алфавітах \(кірыліца і лацінка\).



